889 - > pA

Duca di [[Gondral]], Protettore degli [[Altipiani di Varyal]], Custode del [[Trono del Grifone]], Araldo dell'[[Approdo]], [[Mhor Maher]] dei [[Clan delle Pendici]], [[Gran Ammiraglio]] di [[Hontion]].

Araval è un uomo di mezza età di alta statura e capelli brizzolati. La corporatura slanciata, ma forte è caratteristica degli [[Umani]] degli [[Altipiani di Varyal]]. Figlio di [[Nyal III ]]e [[Lahanna]] dei [[Na Eoach]], il duca rappresenta perfettamente la situazione attuale delle sue terre, un erede di due culture diverse dopo secoli, ma piene di rispetto. Anche per questo porta sempre, anche in sella al suo grifone [[Tyaan]], il [[Sansash]] del suo clan materno.

Di carattere mite, ma pragmatico, ha un approccio pesato al governo, che cerca la giustizia e l'equilibrio dove possibile. Tuttavia non disdegna un modus operandi più diretto quando la situazione lo richiede.  La sua posizione come duca di [[Gondral]] lo rende forse già una della dieci persone più potenti di [[Hontion]], posizione che è solo aumentata dal suo ruolo di [[Gran Ammiraglio]] e [[Cavalcagrifoni]], cosa non scontata al giorno d'oggi. 

Araval è stato cresciuto sin da piccolo per essere il duca di [[Gondral]], ma al contrario di molti altri casi come il suo, non ha rigettato gli insegnamenti, anzi li ha amplificati e fatti suoi. Questo lo ha portato a eccellere in molte cose, come il combattimento con la lancia, la musica, la poesia e ovviamente il governo. Ha una passione per il mare, e per l'esotico, in gioventù ha volato sopra [[Xanyar]], compilando una mappa e una descrizione fisica della sua costa settentrionale. Ancora oggi durante i mesi estivi si ritira sull'[[Ultima Isola]] per volare solo con [[Tyaan]] e contemplare la natura.
Questa affinità per il mare, più la sua abilità nel volo, lo hanno reso il candidato perfetto per il posto di [[Gran Ammiraglio]] nel [[Consiglio Imperiale]], nonostante le sue numerose riserve verso il governo di [[Martelcorno]].

I recenti avvenimenti  dei [[Moti Pestaioli]] , dove è stato chiamato a sovrintendere al [[Blocco di Uthrel]],  lo hanno portato al limite. Dopo svariati tentativi di mediazione con il sovrano [[Garamyl XI]], che proponeva una linea dura contro i rivoltosi anche per indebolire [[Uthrel]] e le [[Libere Città del Golfo Ascoso]], Araval ha maturato l'idea a lungo covata di secedere da [[Hontion]] che ora considera definitivamente perso. Il duca ha deciso di ergersi a difesa delle antiche tradizioni di [[Hontion]], considerando [[Gondral]] la vera erede di [[Amrya]], del [[Trono del Grifone]] e della [[Corona Alata]].



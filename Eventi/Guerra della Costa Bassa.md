[[Martelcorno]], il più potente dei regni degli [[Umani]] del [[Thynar]], teme i nuovi arrivati e la loro crescente influenza sul continente. Quando gli emissari di [[Hjarys I]] cercano di stringere un patto di amicizia con gli abitanti della [[Costa Bassa]], [[Craochar III]], re di [[Martelcorno]] raduna le sue armate nelle [[Piane di Nuarach]], muovendosi per sottomettere la [[Costa Bassa]], ottenendo niente meno che la loro completa alleanza con [[Hontion]].

[[Hontion]], che ancora non aveva grandi armate, ma solo un relativamente piccolo gruppo di [[Cavalcagrifoni]] e ausiliari, è costretto sulla difensiva, radunando le poche forze disponidili a [[Myrah]], un avamposto delle [[Scogliere dell'Approdo]] negli [[Altipiani di Varyal]]. Nell'[[Assedio di Myrah]], le armate di [[Hontion]] vengono quasi sconfitte, ma al momento più drammatico, i [[Clan delle Pendici]] raggiungono la fortezza e respingono le armate di [[Martelcorno]].

Si dice che una figura dorata li guidasse in sella a un possente grifone. Loro la chiamano [[Mhyhr Duach]], "Mirabile Combattente". Ben presto anche gli [[Umani]] di [[Hontion]] cominciano a collegare questa figura alla reincarnazione di [[Amrya]]. Nasce il culto di [[Myr]] e dei suoi aspetti.

Dopo questa battaglia, i [[Cavalcagrifoni]] guidano i [[Clan delle Pendici]] verso [[Caragh]] proteggendola dai raid delle armate di [[Martelcorno]]. L'esercito di [[Hontion]], guidato dal re [[Hjarys I]], si ferma sul lato ovest del [[Nastro]], stendendo una bandiera di pace a [[Craochar III]] di [[Martelcorno]] che saggiamente, ma con rancore accetta i termini della [[Pace di An Crag]], dal nome del colle vicino alla città. 
Con il passare del tempo, l'Universo si formò secondo i principi esposti nelle più recenti ricerche. La materia informe liberatasi dal [[Crogiolo]], incandescente e in perenne movimento, si riaggregò, secondo la sua natura, memore della sua comune origine. Astri e pianeti si formarono, le stelle ereditarono le scintille dell'[[Artefice]], mentre i pianeti e gli altri corpi solidi del cosmo continuano l'essenza dell'[[Alforma]].

[[Aerthus]], il quarto pianeta dal Sole, fu presto benedetto dal sorgere della vita. Vaste pianure, immensi oceani, alte montagne e foreste rigogliose furono popolate dalla più disparata varietà di creature. Ma prima ancora che da animali e popoli, [[Aerthus]] fu popolato da infinite e disparate schiere di manifestazioni della natura come [[Fey]], [[Elementali]], e altri [[Spiriti Ancestrali]] che popolavano le [[Leylines]] e i loro [[Gangli]].

Il dibattito scientifico è molto intenso, anche in questi giorni più illuminati, ma ancora in molti faticano a credere che i primi esseri senzienti del mondo non furono gli [[Umani]], bensì quelli che sono oggi chiamati [[Ferali]].  Molte sono le loro specie e culture, ma tutte nei modi e nell'aspetto conservano quasi tutte le caratteristiche animalesche e selvagge della loro forma originaria. 

I [[Ferali]], elevatisi lentamente dalla loro condizione animale, alcuni dicono anche grazie agli [[Spiriti Ancestrali]], si organizzarono in tribù di cacciatori-raccoglitori e popolarono le terre emerse. Poche sono le testimonianze di questi tempi antichi, ma si presume che alcuni di queste tribù formarono strutture più complesse, come orde nomadi e persino piccoli stati basati su rapporti di forza e legami di sangue, similmente a quanto accade con gli [[Gnoll]] che ancora oggi abitano le zone più remote e selvagge. Similmente, i [[Ferali]] si crede adorassero gli [[Spiriti Ancestrali]], e che ogni tribù, specie o gruppo, venerasse il suo spirito protettore o benefattore con riti sciamanistici e mistici.

In questa Era Ancestrale, il mondo era selvaggio e alquanto vuoto, dominato dalla natura e dalle sue dure leggi. Il globo era abitato da grandi creature e bestie mitiche. Per millenni le tribù dei [[Ferali]] vissero indisturbate, cacciando, spostandosi e razziando i loro vicini, ignari della complessità del cosmo. Poi arrivò quello che i loro discendenti chiamano Raark-aargar, l'[[Apertura]].  L'Era Ancestrale stava tramontando, l'[[2. Era delle Lanterne]], anche se nessuno dei [[Ferali]] lo sapeva, era iniziata.
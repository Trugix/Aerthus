## La Magia di Aerthus

Divisa in tre componenti:
+ [[Magia Elementale, o Primordiale]]
+ [[Magia Divina, o Eroica]]
+ [[Magia Esterna, o Cosmica]]

La [[Magia Elementale, o Primordiale]] deriva dalla forza del pianeta stesso, che si manifesta sottoforma di [[Leylines]] che percorrono tutto [[Aerthus]]. Gli [[Spiriti Ancestrali]] sono incarnazioni di questa forza primordiale degli elementi e si dice siano scaturiti dalle [[Leylines]]. Queste vene di potere sono diverse a seconda del loro elemento, e sono canali di lava, correnti marine, venti, catene montuose, ecc.
Si può pensare all'energia delle [[Leylines]] come a un flusso di un fiume. Tutti gli esseri viventi possono attingere al potere delle [[Leylines]] con il dovuto addestramento e preparazione. L'individuo è un canale tramite il quale l'energia può essere ridirezionata e in parte modificata. Cercare di trattenere l'energia, anche per brevi periodi, è pericolossissimo. Alcune ricerche tecnoarcane hanno reso possibile la creazione di rari particolari marchingegni, i [[Vasi]], che possono conservare un piccolo quantitativo di energia. Le [[Draghe]] invece sono dei collettori che permettono di fruire più facilmente dell'energia elementale in luoghi dove questa non abbonda.
Infatti, ogni luogo ha il suo bilanciamento energetico, navigando una corrente marina, sarà molto difficile e meno efficacie creare una palla di fuoco, e viceversa in un vulcano evocare dell'acqua sarà altrettanto arduo. In particolari luoghi, detti [[Nodi]], le [[Leylines]] si intersecano e la loro energia è più forte, qui la magia pervade il modo fisico, portando a eventi particolari.
L'uso della magia elementale richiede un duro addestramento fisico, per sopportare il passaggio di energia, e mentale, per identificare e connettersi alla giusta [[Laylines]]. L'uso della magia è estremamente gravoso sul corpo, e troppa energia potrebbe bruciare il condotto, trasformando il malcapitato in un [[Gusciarcano]], un essere effimero di pura magia privo di intelletto e ragione.
Si dice che gli [[Ael]] avessero usato i loro speciali geni per adattare il corpo di alcuni di loro a meglio condurre la [[Magia Elementale, o Primordiale]]. Dopo millenni, i discendenti di questi [[Ael]] si sono mischiati e dispersi, ma i loro geni sopravvivono in alcune popolazioni, come i [[Xai'ban]] di [[Tor Ayawja]] e quelli che i correnti chiamano [[Maghi]], [[Stregoni]], ecc.
Il fatto che di questo tipo di magia faccia parte anche il cosmo è materia di intenso dibattito.

La [[Magia Divina, o Eroica]] non esisteva prima dell'arrivo dei non-[[Ferali]] su [[Aerthus]]. Infatti la teoria comune è che si sia generata dalle leggende, dagli eroi, dai miti, e dalle imprese degli individui di razze come gli [[Ael]], gli [[Umani]], i [[Nani]], ecc. Anche i [[Ferali]] assimilati contribuiscono a questo tipo di potere, perché sembra basato sulla distinzione tra forze naturali e ragione. Gli studiosi hanno difficoltà a spiegare come e questo potere esista e si sia creato. Il modo per accederlo è teoricamente semplice: emulare o contemplare gli aspetti di un eroe, o di una figura mitologica, tramite gesta, preghiere, racconti, o invocazioni, genererebbe una suggestione tale da connettere il praticante con la figura stessa, rendendo possibile usarne i poteri. è questo tipo di potere che ha permesso a figure come [[Amrya]] di ascendere e divenire [[Myr]]. Il dominio di questo tipo di magia è misto a quello della religione.

La [[Magia Esterna, o Cosmica]] è imperscrutabile. Vi sono ascritti i più disparati e inspiegabili fenomeni di [[Aerthus]], come gli strani eventi recenti di [[Lymerok]]. Miti oscuri e leggende che parlano di entità esterne, come gli [[Antichi della Congrega]], fanno capo a questo tipo di magia. Il secondo nome, Cosmica, è fuorviante: gli studiosi ancora non sono d'accordo se attribuire alle stelle a al loro movimento, e al conseguente potere, una natura esterna o elementale. I proponenti della [[Teoria delle Griglie Astrali]] affermano che anche il firmamento sottostà alle regole elementali delle [[Leylines]], che sarebbero formate da allineamenti astrali e i cui [[Nodi]] sono i fenomeni celesti. Questi maghi, detti [[Astromanti]], riescono ad attingere potere dalle stelle calcolandone i movimenti con precisione attraverso lunghi e laboriosi studi. Fatto che porta molto credito alla loro teoria. D'altra parte, la [[Teoria Astronumica]], proposta fra gli altri dalla [[Congrega]], asserisce che il cosmo è un unico essere, parte degli [[Antichi della Congrega]], dotato di una sua volontà imperscrutabile. Nulla cambia che i movimenti degli astri possono essere osservati e calcolati, e che in certe posizioni sia più facile attingere al potere delle stelle.

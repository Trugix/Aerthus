[[Khaz]] della [[Fratellanza di Az-Agarak]]. Una delle ultime città dei [[Nani]] ancora abitate del [[Thynar]], e forse l'unica in ripresa ed espansione.
Si trova sotto i [[Monti Ruggenti]], nella [[Penisola di Wyn]], alla base della [[Vetta Cerulea]].

Non fu mai uno dei Khaz maggiori, ne ebbe una pietra per sè. Per questo Olam fu da sempre costretta ad un contatto più moderato con gli [[Umani]] [[Wynnici]] della zona. Inoltre, questo rese Olam, e le altre piccole città sue alleate, sospettose e diffidenti di [[Kadrash]]. Con il tempo le città della [[Fratellanza di Az-Agarak]] vennero a trarre profitto più dalla mera "supervisione" delle popolazioni della penisola. Presto la supervisione si tradusse in tributi, e poi in commerci, e infine all'alba della [[Rivolte delle Pietre]], in alleanza e amicizia. Questo fu soprattutto con [[Miral]].

## Olam oggi

L'amicizia dura ancora oggi, e ancora oggi i commerci sono proficui tra Olam e il [[Ducato di Miral]]. Le altre città della [[Fratellanza di Az-Agarak]] tuttavia, più piccole e meno potenti di Olam, vennero via via abbandonate fino a diventare rovine, i loro abitanti migrati per Olam o per la superficie. Negli ultimi tempi, Olam ha lentamente cercato di reclamare i tunnel e le rovine dell'area, anche per espandere le sue imprese minerarie. La [[Gilda dei Prospettori]] di Olam, l'organizzazione incaricata di esplorare e rendere operative le miniere e le rovine naniche, ha da poco raggiunto quelli che crede essere gli ultimi livelli della Vecchia Olam, e sta quindi espandendo le sue esplorazioni ai [[Khaz]] adiacenti di [[Shatrak]] e [[Vor'Thur]]. [[Shatrak]] in particolare è convolta in un accordo con [[Miral]] e il [[Signore di Altonido]] che dovrebbe ingrandire di molto il piano di ricostruzione.

Culturalmente i nani di Olam sono ormai più tolleranti e aperti, ma comunque conservano la religione e la lingua degli avi, seppur con influssi wynnici nella parlata comune. L'onta di uscire frequentemente all'esterno è tale solo se si abbandona la propria alleanza a Olam e la si lascia per più di 4 mesi all'anno. Questo permette i commerci. Chi va all'esterno è comunque percepito come avventuroso e strano, ma non particolarmente denigrato. Il nano comune tuttavia, preferisce la sicurezza del khaz e della sua struttura ordinata. 

Olam è ufficialmente un regno, il [[Khazrak]] [[Hnarnog XIX]] è a capo della città, ma condivide il potere con i rappresentanti delle diverse gilde, confederazioni, e corporazioni della città riunite nel [[Consiglio dei Mastri]]. Il re detiene tuttavia diritto di veto e comando dell'esercito reale. Ogni gilda tuttavia mantiene una forza militare autonoma che può essere comandata da re solo in caso di guerra dichiarata. Molto importante in questo momento è la [[Gilda dei Prospettori]] per il suo ruolo nelle imprese minerarie, e quella dei commerci per i contatti con [[Miral]].
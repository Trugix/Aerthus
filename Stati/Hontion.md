Ufficialmente, *Aureo Impero del Trono del Grifone*, il nome *Hontion* deriva dalla antica parlata di [[Yrliss]], *OhThion*, che si può tradurre nella [[Lingua Comune]] come "Onorato Rapace", quindi Grifone.

Per la [[Storia di Hontion]] si rimanda alla [[%. Cronologia]].

Attualmente (932 pA) [[Hontion]] occupa la parte centrale del [[Thynar]] occidentale, controllando nominalmente le terre da [[Hart]] aldilà dei [[Lord dei Monti Ruggenti]] a Nord, fino al [[Mare Raggiante]] a Sud. A ovest i domini della [[Corona Alata]] iniziano da [[Nobrod]] sul fiume [[Taranag]] e vanno fino ai remoti e disabitati [[Narcolli]] di [[Hithlum]], anticamente sede dei malvagi [[Nani]].

La capitale di questo immenso dominio è la possente [[Martelcorno]], antica e orgogliosa città costruita alla base dell'[[Incudine]], che torreggia centrale sui [[Monti d'Avorio]] e sulle rigogliose [[Piane di Nuarach]], ora terre fertili punteggiate da insediamenti agricoli, castelli di piccoli nobili e cavalieri, dalle colorite tradizioni contadine. Queste zone formano il cuore della [[Hontion]] odierna, un complesso mosaico di tenute feudali, intricati legami famigliari e dinastici e usanze cavalleresche.

Il corrente sovrano di [[Hontion]] è [[Garamyl XI]], che regna dal [[Trono dell'Incudine]] a [[Martelcorno]]. Infatti, dal tempo della [[Guerra d'Oro]] e dalla morte di re [[Endar]], la capitale di [[Hontion]] è stata spostata a [[Martelcorno]], mentre il [[Trono del Grifone]] è rimasto a [[Gondral]], negli [[Altipiani di Varyal]]. 

Lo stato attuale di [[Hontion]] è tumultuoso: [[Martelcorno]] sta perdendo la presa sulle zone periferiche dello stato, che più di altre hanno una identità propria e desiderano autonomia. Le classi popolari sono scontente, aizzati alla rivolta contro le disuguaglianze e la corruzione dell'impero da sempre nuovi pensatori, predicatori, mercanti arricchiti e nobili riottosi. Il potere effettivo della corte è sempre più limitato da intrighi e dalla necessità di mantenere gli equilibri di potere.

La [[Chiesa di Myr]], ormai egemone sulla burocrazia imperiale, governa direttamente sempre più terre difese da milizie di zeloti, comportandosi di fatto come uno stato nello stato.

Le [[Libere Città del Golfo Ascoso]], ricche città mercantili e bancarie, ambiscono a sempre maggior potere, ricattando il governo con prestiti e debiti grazie al loro monopolio sul commercio nel [[Mare dei Cocci]] e con le terre di [[Nahava]].

[[Miral]] e il suo Granducato stanno attraversando un periodo relativamente pacifico grazie al saggio governo di [[Ean III]] e all'amicizia con uno dei pochi insediamenti dei [[Nani]] rimasti nel [[Thynar]], in [[Olam]].

[[Hart]] e le sue [[Grandi Casate]] è di fatto fuori dal controllo di [[Hontion]] e della vicina [[Miral]]. La città sta sprofondando in una sempre maggiore follia di intrighi e decadenza, incurante di altro se non il profitto dato dal loro commercio "aggressivo" nella [[Crepa]].

I conflitti di frontiera con i Clan dei [[Jah'ad]] per le [[Terre Contese]] e [[Shammar]] continuano a minacciare la frontiera nordorientale, già permeabile e instabile per natura. [[Hontion]] vuole mantere il controllo di [[Hithlum]] e dei [[Narcolli]] per questioni di prestigio, essendo le roviene della antica [[Kadrash]] sotto i [[Monti Neri]]. Altrimenti la zona è desolata e difficilmente controllabile, un dedalo di colli e valli aspre e insidiose, abitate da clan restii alle vie civilizzate.

La più grande minaccia però è forse quella a occidente: [[Araval VI]], duca di [[Gondral]] ha reclamato per  la sua terra l'eredità degli antichi [[Cavalcagrifoni]] . Dopotutto, egli siede sul [[Trono del Grifone]], nell'antica capitale fondata da [[Amrya]] e dall'[[Avanguardia]]. La sua stirpe regna ininterrotta sugli [[Altipiani di Varyal]] dall'[[Approdo]]. Egli ha dichiarato che la famiglia imperiale che regna da [[Martelcorno]] non è più degna del governo, citando gli episodi e gli avvenimenti della [[Guerra d'Oro]] e più recenti eventi dei [[Moti Pestaioli]].
Aldilà del confine ovest, i cavalieri dell'[[Ordine del Grifo Bianco]], difensori del [[Protettorato d'Oro Bianco]] stanno chiamando a raccolta i clan dei [[Moarmerdom]] per "difendere i loro fratelli di [[Gondral]] qualora fosse necessario"

Nonostante tutti questi problemi e minacce, [[Hontion]] è ancora lo stato più potente del [[Thynar]], sia militarmente che culturalmente.
Le [[Auguste Armate Imperiali]] sono una miscuglio di leve feudali, gruppi mercenari, e corpi professionali di truppe scelte, i più noti dei quali sono i [[Corni Piumati]] di [[Martelcorno]], armati dei più moderni archibugi e addestrati nelle più avanzate tattiche di guerra a schiera, con formazioni combinate di picche, archibugi e gendarmi.

da "[[Umile Catalogo degli Insediamenti Imperiali]]", [[Mgr. Hugeuh Lachualk, doc. IR.Acc.]]

Ab. nel censimento Imperiale: 24.457 tra [[Umani]], [[Nani]], e altra [[Gente Piccola]]

### Città Bassa

### Porta dell'Occhio

Come molti altri viaggiatori da Meridione, il lettore entrerà la *Stella del Nord* dalla Porta dell'Occhio, dal nome del grande lago al centro delle terre del [[Ducato di Miral]]. Questa maestosa fortificazione con molteplici cancelli e possenti mura da secoli difende la strada sud della città.
Attraversato il ponte fortificato, che offre una prodigiosa vista sulla [[Rocca Fragorspuma]], il viaggiatore avrà il primo assaggio della grandezza di [[Miral]] nella Piazza alla base dei Gradoni.

### I Gradoni

Dalla piazza, il quartiere dei Gradoni, così chiamato per i diversi livelli su cui è costruito, incanta l'occhio con la sua possenza. Tre grandi livelli, compreso quello in cui vi troverete ora, dividono l'abitato, costituito da diversi edifici in pietra chiara, che lungo le pareti si insinuano anche nella roccia. I piani superiori sono realizzati in legno di abete resinoso, che dà a tutta la zona una peculiare fragranza. I tetti di lavagna e tegole bluastre coprono le facciate intarsiate di motivi naturali e geometrici, via via sempre più complessi con l'elevarsi del piano. Questo stile artistico è caratteristico di Miral, che da tempo immemore è influenzata dalla sua amicizia con i [[Nani]]di [[Olam]]. Non di rado è possibile scorgere qualcuno di questa antica razza, siano essi mercanti o lavoratori esperti, che camminano, nei loro peculiari costumi, sulle lisce pietre delle strade cittadine. Alcuni di loro, i più facoltosi rappresentanti del [[Khaz]], mantengono fastose dimore nella parete dei Gradoni.
La Grande Piazza ospita anche il tempio, davanti al quale il mercato viene organizzato. Vi stupirà sapere che, pur sempre osservato, qui il [[Pantheon]] è complementato da altri individui locali, provenienti da folkloristiche superstizioni e leggende.
La piazza è sempre viva di commercio, soprattutto di merci che transitano tra [[Olam]] e le città della costa come [[Uthrel]] e [[Ternov]]. Non mancano anche prodotti locali, come pregiatissimi pezzi in legno di abete, intagliati da mani esperte. Se il viaggiatore volesse mai avere un ricordo della città, il perfetto acquisto sarebbe certamente un amuleto della [[Dama]], spirito leggendario del folklore di cui ogni nativo sarà ansioso di parlarvi. 
Nella parte più bassa dei Gradoni, è usuale gustare il dolce tipico di [[Miral]], il "Boccolo di Dama", un nastro di pastasfoglia, ripieno di frutti di bosco, ricoperto di una crema aromatizzata alla resina di pino e cotto in forno con legno fresco, in modo che l'aroma del fumo impregni ulteriormente la pasta. Ogni fornaio dirà che la sua bottega è l'unica originale, ma è noto che il forno di Mastro Cajean, che li serve con il tradizionale infuso di erbe di bosco, è l'autorità a riguardo. Gustando questa delizia locale, il viaggiatore potrà avere le forze di salire seguendo la Strada Grande verso i prossimi livelli dei Gradoni.

### Il Ponte di Thyma

Il Ponte di [[Thyma]], costruito dall'antica regina sulla gola del [[Fiume Wyn]], collega i Gradoni alla Città Alta di Miral, il centro più antico del'insediamento. Ad accogliere il viaggiatore nel cuore della città, due imponenti statue di [[Wyn e Aaya]] stanno incuranti dello scorrere del tempo sui lati del ponte, le loro braccia che quasi si toccano a formare un'arcata. Le due statue, e per estensione il ponte stesso, sono ancora il centro di folkloristici riti dedicati alle figure ritratte dalle statue. Nel caso il viaggiatore fosse un appassionato di queste superstizioni locali, e non avesse ancora acquistato un amuleto, qui potrà offrire degli spiccioli ai vecchi cantastorie, per ricevere un piccolo amuleto di legno e ascoltare una delle tante versioni della leggenda di [[Wyn e Aaya]], per poi offrirlo in dono nel bracere al centro del ponte. Per uno straniero, specialmente se distintamente forestiero, è sicuramente un buon modo per rabbuonirsi la gente locale, spesso dura agli occhi di altre culture più cosmopolite del nostro grande impero, come i [[Nuarachiani]] o i [[Calenhari]] della costa.

### Città Alta

La Città Alta sorge a nord della convergenza del [[Fiume Alaya]] e del [[Fiume Wyn]], sulle pendici della rupe della [[Rocca Fragorspuma]], possente e antica fortezza abitata sin dai tempi antichi dagli [[Umani]] della [[Penisola di Wyn]] ed espansa nei secoli. Sotto le sue alte torri e mura dimorano i più distinti mebri della società di [[Miral]], nonchè vi risiedono i nobili e notabili del [[Duca di Miral]] e delle sue terre, gli emissari esteri e gli ambasciatori imperiali quando questi sono in città. Un tempo piena di case-torre, ora queste dimore sono trasformate in sontuosi, ma solidi, edifici in pietra finemente lavorata, i cui piani superiori sono illuminati da grandi vetrate mosaicate che lasciano intravedere gli interni in legno pregiato. 

### Piazza Nobile

La Piazza Nobile sorge subito dopo il Ponte di Thyma, e a sud della Porta della Fratellanza, che si dice aperta da re [[Iarrik]] dopo la sua alleanza con in [[Nani]] della [[Fratellanza di Az-Agarak]]. 

### Strada Maestra

Al viaggiatore attento parrà di camminare attraverso un grande armoriale litico, con ogni cancello, porta, o arcata che reca i fregi araldici delle nobili famiglie cavalleresche di [[Miral]].

< lista di famiglie > 

### Rocca Fragorspuma

Avendo percorso la Strada Maestra, il lettore ora si troverà alla base della rampa fortificata che conduce alla [[Rocca Fragorspuma]], inespugnabile bastione del nord, costruito in tempi bui in cui ancora la nostra grande razza gemeva sotto il dominio dei perfidi [[Nani]]. Si dice che tuttavia qui i nostri padroni di un tempo furono magnanimi con gli indigeni [[Wynnici]] e che si limitassero nella loro benevolenza a esigere un tributo. La verità è che i [[Khaz]] di quella che passerà alla storia come la [[Fratellanza di Az-Agarak]], avevano già capito l'ascesa del nostro popolo e, nella loro duplicità, davano in cambio la loro "protezione" permettendo, e addirittura, aiutando nella costruzione della rocca. Non spetta a noi geografi e etnografi stabilire i fatti passati, ma è chiaro che le mani dei [[Nani]] sono visibili alla base delle più antiche torri di [[Rocca Fragorspuma]], squadrate, tozze e solidamente piantate sopra la convergenza dei due fiumi.
Ben lungi dall'essere un umile forte di pietra, oggi [[Rocca Fragorspuma]] è una meraviglia per gli occhi: alte torri slanciate, di una pietra chiara e finemente intagliata da maestranze di [[Olam]] e locali, con acuti tetti di tegole blu, sormontate dal vessillo di [[Miral]]: una torre bianca con tre stelle in campo blu.
Il cuore della rocca ospita la sala del trono ducale, e prima reale, nell'ala del palazzo sotto il primo bastione. Dalle grandi finestre di vetro lavorato raffiguranti i momenti di gloria di [[Miral]], la sala del trono è una meraviglia di artigianato wynnico: le pareti in pietra sono intarsiate da motivi geometrici che però ricordano viticci e edere sempreverdi, il soffitto a cassettoni, realizzato con legname di qualità e tipologie provenienti da tutto il ducato è un tripudio di scale di colore, dal bianco, al rosso, al marrone, fino alle più scure tonalità degli abeti del nord.
Il trono di [[Thyma]], ricavato da un unico tronco, reca le tre stelle di [[Miral]], bianche gemme donate dai  [[Nani]], incastonate nell'alto schienale, come a coronare chi vi siede. La vista di questa sala, merita certamente l'attesa, o l'impudenza, di chiedere udienza al duca. Se questo però non fosse possibile, il viaggiatore può continuare la sua esplorazione di [[Miral]], attraversando la Porta di Kahem.

### Guardamonte

Un piazza quadrangolare accoglierà il lettore nel quartiere di Guardamonte, così chiamato per la dolce discesa verso nord che permette di ammirare i [[Monti Ruggenti]] lungo la Strada Maestra. Le dimore sono qui simili a quelle della parte superiore dei Gradoni, e sono abitate per lo più da borghesi, mercanti e artigiani di medio-alta stazione sociale. Oltre allo stupendo panorama, è da notare la Fontana dei Fiumi Gemelli, al centro della piazza in cui vi trovate. Una pregevole opera di scultura, bellissimo esempio di gotico wynnico. Nei suoi molteplici livelli, le statue raccontano la storia della [[Dama]], di [[Wyn e Aaya]], così come viene ricordata dai bardi ufficiali. Se il lettore non l'avesse ancora appresa, o non si trovasse a visitare [[Miral]], una sua versione breve è riportata in "[[Miti e Leggende del Thynar, un Compendio]]" dello stimato [[Mgr. Lenhart Qwyll, IOB doc. IR.Acc. ]].
Una curiosità, ogni capitello del portico che costeggia la piazza e la Strada Maestra in questo quartiere ha un diverso tema geometrico, ad opera di Mastro [[Gwarod Nachmund]] di [[Olam]], fine scultore dei [[Nani]]. 

È senz'altro opportuno fermarsi per assaporare uno stufato di capra montana ai funghi accompagnato con una dissetante birra di fiori delle pendici, nelle varie taverne che popolano le strade del quartiere. [[Il Pianto di Cervogia]] e [[Da Boregam]] offrono entrambe cibo locale, buona birra e spesso ospitano bardi da ogni parte del ducato. [[Gahn Az-Agarak]] è per i palati più coraggiosi: gestita da una famiglia di [[Nani]], offre la loro particolare versione della cucina di [[Olam]].

Questo può sembrare strano al lettore, ma nel Ducato di Miral, soprattutto vicino alle montagne, i [[Nani]] sono non solo tollerati, ma quasi ben visti e spesso lavorano come artigiani o mercanti.

### Sottorupe

Molti di questi [[Nani]] fanno la spola tra [[Olam]] e [[Miral]], altri sono nati o si sono stabiliti nella città. In armonia con la loro naturale posizione e disposizione, questi vivono nello strano quartiere di Sottorupe, una parte di città costruita nel fianco della rupe del [[Fiume Alaya]], le cui parti nobili danno direttamente sulla città bassa tramite arcate e ponti. Si dice che queste fossero le antiche dimore dei "consiglieri" nanici che supervisionavano, i direi sottomettevano, i nostri avi umani nei tempi che furono. I nani di Sottorupe, tuttavia, non sono dominatori, ma nani nati fuori dalle montagne, e lavorano come muratori, falegnami, artigiani e altri simili lavori che permettono diverse vite da quelle dei loro cugini di [[Olam]]. Il quartiere è tuttavia pittoresco e ospita diversi luoghi di ritrovo in cui la peculiare cultura e cucina dei [[Nani Ossidati]], così chiamati dai loro simili per la loro esposizione all'aria, può essere trovata. Alcuni [[Gnomi]] abitano in queste strade sotterranee, occupandosi principalmente di vetrerie e metallurgia di fino.

### Città Bassa, sequitur

Da Sottorupe o seguendo la Strada Maestra, il viaggiatore tornerà nella città bassa, dalla parte opposta del [[Fiume Alaya]]. Gran parte degli edifici che occupano questa parte della città è di legno, di costruzione più semplice, ma pur sempre ben fatta e elegante. La maggiorparte degli abitanti vive e lavora qui. I principali luoghi di incontro e scambio sono la Piazza Lunga e la Porta di Nora, a est.
La Piazza Lunga ospita spesso il mercato agricolo, ospitato sotto una grande tettoia di legno, mentre la Porta di Nora è nota per la sua offerta di merci esotiche, o in qualche modo peculiari, che i mercanti e i carrettieri trasportano da [[Portobianco]].
Come ultima nota, un avviso al viandante: seppur la Stella del Nord splende per la sua bellezza e la sua sicurezza, i quartieri fuori le mura cittadine andrebbero evitati, se non per transitare il più presto altrove. Mai vorremmo che le vostre signorie venissero importunate, derubate, o peggio, da abbietti figuri che dimorano nelle zone meno curate della città. È risaputo che la povertà fisica riflette la povertà di carattere, e che gli abitanti di queste aree spesso sono mossi da disperate volontà di cambiare la loro natura.


## Geografia

Il [[Ducato di Miral]] occupa la quasi totalità della [[Penisola di Wyn]], nel [[Thynar]] nord occidentale. Confina a nord est con il [[Potentato di Hart]], a sud est con [[Shammar]] e le [[Terre Contese]], a sud con i [[Colli Salini]] e le terre di [[Martelcorno]]. A nord ovest, i [[Monti Ruggenti]] dividono il centro del ducato dai domini affidati a [[Olam]], antico [[Khaz]] della [[Fratellanza di Az-Agarak]], con cui il ducato ha un lungo rapporto di amicizia e commercio.

Dopo la capitale [[Miral]], le città più importanti sono [[Kaladan]] tra i colli detti [[I Molti Figli]], la città lacustre di [[Vod]], i porti di [[Noradam]] a est e [[Nythur]] a ovest. A proteggere il passo della [[Bocca di Wyn]] sorge la fortezza della [[Guardia]], mentre l'antico avamposto dei [[Cavalcagrifoni]] nella [[Selva Muscosa]], è ora chiamato [[Altonido]]. Le pendici dei [[Monti Ruggenti]] sono costellate di piccole magioni, villaggi, castelli sede dei [[Lord dei Monti Ruggenti]]. 

## Governo

Il governo del ducato è feudale, il [[Duca di Miral]], erede dei sovrani del [[Regno di Miral]], attualmente è [[Lasarys IV]] della casata [[Thymaar]] detto "L'assonnato", per via della sua condizione di salute dovuta alla veneranda età. Spesso la duchessa [[Rema]], di qualche anno più giovane, conduce le attività di governo quotidiane.


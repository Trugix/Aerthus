
È il gruppo di guerrieri scelti che protegge la parte più interna della [[Rocca Fragorspuma]] a [[Miral]]. Proteggono quindi anche il [[Duca di Miral]] e la sua famiglia. 

La Guardia è addestrata in molte forme di combattimento appiedato e a cavallo. Ogni suo membro è un militari di professione, reclutato tra i nobili minori del ducato, ma anche tra i ranghi dei soldati comuni che si sono distiniti in battaglia. 
Sono organizzati in tre compagnie: la più grande è formata da fanti pesanti armati di alabarde, glaive, spuntoni e partigiane. Al fianco hanno un'arma corpo a corpo di loro scelta, favorendo una spada di media lunghezza e un brocchiero. Non è raro vedere comunque l'uso di mazze, martelli e asce. sono protetti da una armatura di piastre del metallo lucente e leggero proveniente dalle miniere di [[Olam]], foggiata nella fattura wynnica. Portano una cappa cerimoniale con lo stemma di [[Miral]] e un elmo piumato, con un pennacchio blu e bianco.

Le altre due compagnie, più piccole, sono una di archibugieri e balestrieri, e l'altra di gendarmi pesanti. Questi due schieramenti scambiano l'arma inastata per la loro arma a distanza, o per una lancia da carica, o da fuoco. I cavalli dei gendarmi sono similmente corazzati ai loro cavalieri, che grazie allo scudo e alla foggia dell'elmo sfoggiano i loro stemmi araldici. 

La compagnia di archibugieri e balestrieri, quando schierata in campo aperto, si protegge dietro stupendi scudi malchenarici decorati con diverse variazioni delle leggende di [[Miral]]. Ognuno di questi scudi è unico, delle vere opere d'arte tramandate e custodite dalle successive generazioni della guardia. Si dice cha alcuni di questi abbiano combattuto nelle antiche [[Schermaglie dei Colli Saliferi]], ma gli studiosi dubitano che questo tipo di scudo fosse diffuso all'epoca.

La Guardia della Rocca traccia le sue origini ai primi guerrieri seguaci di [[Re Wyn]], che guidò la sua tribù nelle terre del [[Thynar]] nei tempi antichi. È molto più probabile che la guardia, in una forma  moderna, sia stata organizzata dopo la fondazione di [[Miral]], con il compito di difendersi, per quanto possibile, dalla minaccia dei [[Nani]] e delle incursioni di [[Ferali]] e [[Orchi]] dei boschi.

Il comandante della guardia è attualmente [[Ser Fark de Dojen]]

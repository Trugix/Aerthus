In pricipio vi era il [[Grande Vuoto Informe]]. Poi l'[[Artefice]] battè il suo martello, [[Forgiastelle]], e le scintille che ne uscirono generarono le stelle e gli astri. La polvere si aggregò intorno a esse e formò i pianeti e lune, asteroidi e comete. Il fumo celestiale rimase sospeso in nebulose.

Negli immensi spazi tra i colpi del martello, [[Aerthus]] si evolve, espandendosi e contraendosi, secondo le temperature dell'[[Etere]], saggiamente controllata dall'[[Artefice]]. Negli eoni, il calore delle scintille e i grani di polvere si radunarono per creare nuove [[Forme]] insolite, minuscole opere involontarie. L'[[Artefice]], osservando il suo lavoro le notò, e con un soffio le sparse involontariamente per tutto il cosmo, che però voleva ordinato e regolare.

Infuse del soffio dell'[[Artefice]], le piccole [[Forme]], si svegliarono dal loro torpore nei più disparati angoli di [[Aerthus]]. Senza uno scopo e una meta, ognuna si muoveva secondo il suo istinto, dettato dalla sua forma. Così la vita si generò e si moltiplicò nel cosmo.

Le [[Forme]] crebbero e si moltiplicarono, mutarono e si evolvettero. Alcune scomparvero, mentre altre prosperarono. Alcune ancora divennero così complesse da darsi un nome e creare [[Forme]] a loro volta. Quando una delle [[Forme]] ne prese di più piccole e con un forte colpo accese il fuoco, il secondo colpo dell'[[Artefice]] si fermò a mezz'aria: stupito dalla polvere che poco prima aveva soffiato via dalla sua opera, osservò le altre [[Forme]] simili a lui per cento eoni e per altri cento, finché non fu compiaciuto dall'industriosità delle forme e decise di guidare il loro cammino con piccoli colpi di cesello, ora qui ora là, per renderle parte del suo grande e complesso sistema.

Altri eoni passarono, e le [[Forme]] crebbero in numero e potenza. Costruendo grandi strutture, che si ergevano sino oltre alle bianche nuvole, nelle distese siderali. Con il passare degli eoni le [[Forme]] cominciarono a convergere, cercando conforto dal vuoto del cosmo. Si unirono in forme più grandi e potenti, finchè solo una di loro non rimase, immensa a contemplare la vastità dell'[[Etere]], cercando una risposta alla sua esistenza. Così forte era la sua volontà che tutta Aerthus ora orbitava attorno all'[[Alforma]].

L'[[Artefice]], che mai aveva previsto un tale risultato per quella che era solo polvere sulla sua opera, vide tuttavia che, per quanto meravigliosa possa essere quella fortuita creatura, avrebbe portato solo a una cosa: l'immobilità eterna. Negli eoni successivi, contemplando le cogitazioni dell'[[Alforma]], l'[[Artefice]] comprese che la sua mano nel guidare le piccole forme primordiali era stata perfetta, senza fallo, fin nei più minuti dettagli. Tuttavia l'[[Alforma]] non era una sfera, non era nè levigata, nè regolare. Ma ruvida e informe, frutto di tante parti, unitesi casualmente. Era di una bellezza particolare, superiore a fredde sfere e ai poliedri regolari che gli erano tanto cari. 

L'[[Artefice]] così parlò all'[[Alforma]]: << Non avremo risposta, oh Forma, in questo mondo. Perchè vuoi ricercare la sterile perfezione, dimmi? Solo un modo esiste per creare una risposta. Non essere, per essere. Essere, per non essere. Separazione. Incontro. Cambiamento. Io posso aiutarti, e aiutare me stesso. >> L'[[Alforma]] cessò la sua eco. Il suo inesorabile, costante incedere, si fece sempre più veloce con ogni rotazione. << Ti ringrazio >> disse l'[[Artefice]] << creiamo insieme la risposta. >>. Con un colpo di [[Forgiastelle]], l'[[Artefice]] colpì l'[[Alforma]], che si frantumò in innumerevoli frammenti, cocci, e schegge imperfette, infinitamente più piccole delle [[Forme]] primordiali. La grande esplosione investì l'[[Artefice]], che così abbandonandosi finalmente all'ignoto creò la sua opera più grande, un'opera che crea sè stessa. Ebbe così inizio la prima [[1. Era Ancestrale]] del mondo, tra le fiamme del [[Crogiolo]] e il suo raffreddarsi.

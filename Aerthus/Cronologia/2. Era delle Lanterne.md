Al termine dell'[[1. Era Ancestrale]] il mondo era selvaggio e indomito, governato dalle leggi della natura e dalle sue manifestazioni, gli [[Spiriti Ancestrali]], che i [[Ferali]], unici abitanti senzienti delle terre emerse, adoravano come divinità. L'[[Apertura]] portò alla fine di questo sistema.

Come in un grande urlo furioso del pianeta stesso, i vulcani di [[Aerthus]] ricoprirono la superficie di fumo, magma, lapilli e grandi voragini si aprirono nelle montagne. Il cielo si fece scuro per generazioni e generazioni, con gli [[Spiriti Ancestrali]] e i [[Ferali]] spinti nei ripari più remoti. I [[Nani]] ancora tramandano di come i loro antenati fossero emersi dalle profondità della terra, partoriti direttamente dal suo ventre incandescente di magma. L'[[Apertura]] scagliò i padri e le madri dei [[Nani]] in enormi geodi ai quattro angoli di [[Aerthus]], in una spettacolare pioggia infuocata. 

Nei giorni scuri che seguirono il loro risveglio, i [[Nani]] cominciarono a peregrinare per il mondo verso le montagne in cerca di casa mentre lentamente i loro corpi si raffreddavano, uin nugolo di piccole lanterne dalla luce sempre più fioca. Cantavano canzoni dapprima di speranza e poi via via sempre più malinconiche, marciando in vasti e lenti gruppi. Con il passare dei giorni il loro bagliore si fece fievole e dovettero usare torce e lanterne per illuminare il loro cammino. Alcuni gruppi si fermarono in colline o grotte più superficiali, convinti di trovare la strada esplorandone le caverne o troppo stanchi per continuare. Questi vennero definiti dagli altri [[Nani]] come gli [[Spenti]].

Gli [[Ardenti]], come si definirono i più duri, in modo non poco ipocritico, continuarono fino alle montagne più alte, e quando il loro calore non fu più sufficiente per scavare le rocce più dure, i [[Nani]] cominciarono a usare strumenti e rudimentale tecnologia. Tutto per ritornare alla loro fonte.
Raggiunto quello che ritenevano essere la montagna che li aveva generati, li fondarono la loro grande città, [[Khazdahar]]. Si dice che giunsero alle vene di magma ribollente, e quando il loro re [[Nar-Kaghru]], si gettò cerimonialmente nei flutti incandescenti, non ne fu rinvigorito, ma bensì perì perchè troppo tempo era trascorso da quando il suo corpo aveva toccato il tepore di [[Aerthus]]. Così anche gli [[Ardenti]], che da tempo lo erano solo nel nome, desistettero dalla loro ricerca, maledicendo la loro sorte. Come tutti gli altri [[Nani]] rimasero nelle montagne a scavare la roccia, cercando minerali e gemme, a cui loro piace pensare come le lacrime di [[Aerthus]], lacrime di una madre che non può abbracciare i suoi figli.

Dal regno del successore di [[Nar-Kaghru]], i [[Nani]] di [[Thynar]] iniziano a contare gli anni nelle loro cronologie ufficiali.

TO DO:

le peregrinazioni
le guerre dei nani con i ferali delle montagne

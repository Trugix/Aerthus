da ''[[Miti e Leggende del Thynar, un Compendio]]", (i commenti dell'autore sono in *irlico*)


Nei tempi antichi, quando i nostri antenati vagavano e le terre erano vuote, essi narravano della Dama.

Ella passeggiava, immersa nella natura, dalle nevi dei [[Monti Ruggenti]] fino alle coste del [[Golfo Ascoso]], cantando e ammirando la bellezza delle sue terre. La giovane dai bianchi capelli era gentile e allegra, ma nei lunghi eoni cominciò a sentirsi sola. Un giorno però, mentre passeggiava alla base delle montagne, da un grande varco arrivarono delle strane figure, che ella mai aveva visto prima.
Desiderosa di avere nuovi amici, la Dama salutò i nuovi arrivati. Un giovane, che si chiamava [[Wyn]], disse di essere arrivato in queste terre dopo lunghi viaggi e, indicando ai coloro che lo seguivano, che era in cerca di una nuova dimora per il suo popolo.
Anche se la giovane non aveva mai sentito parlare di questi [[Umani]], li portò nel suo posto preferito, una rupe da cui, si dice ella potesse vedere tutte le sue terre fino al grande mare. Wyn e la sua gente furono meravigliati dalla bellezza di questo luogo, e chiesero alla Dama di poter restare e farne la loro dimora. Ella acconsentì e spesso tornò a sedere con [[Wyn]] per ammirare la terra e il cielo. 

Con ogni nuovo incontro gli Umani crescevano, la rupe divenne un villaggio, poi un piccolo castello, poi un vero e proprio paese. Alla Dama tutto questo incuriosiva molto, e ben presto si innamorò di queste interessanti creature, a cui insegno a vivere in armonia con la natura e con le sue creature. Ma soprattutto si interessò di [[Wyn]], con cui passava molto tempo nelle praterie attorno alla sua città. Con il passare del tempo, [[Wyn]] fu eletto re dal suo popolo, si sposò ed ebbe figli e nipoti. Per la Dama, queste cose umane vennero e passarono così in fretta. Un giorno però, si accorse che la distanza che [[Wyn]] riusciva a percorrere era sempre meno, che i piccoli umani che a volte li accompagnavano erano ora più grandi di Wyn, i cui capelli ora erano bianchi e non più neri.   La giovane che lo accompagnava di tanto in tanto, anche lei cambiò, e poi non venne più nelle praterie. Fu quel giorno che, vedendo lo sguardo confuso ma innocente della Dama, Wyn le disse che presto avrebbe dovuto lasciare queste terre, non sapendo come spiegare la morte alla perennemente giovane e bella Dama. Ella allora disse: "Per tante stagioni ho ammirato il Grande Mare, laggiù. Il suo colore mi piace! Andiamoci insieme prima che tu parta!"

Quella sera stessa, il re organizzò un grande banchetto con la sua famiglia e invitò tutti i suoi sudditi, nobili e paesani, ricchi e poveri. "Come vedete ora sono vecchio. La mia amata ha reso la mia vita felice fino ai suoi ultimi giorni. I miei figlie e le mie figlie mi hanno reso orgoglioso. Voi mio popolo, mi riempite di speranza. Prima che gli dei mi chiamino, c'è una persona che vi voglio ufficialmente presentare. I più vecchi di voi forse la ricordano come la Dama, altri compagni più fidati, con un nome meno nobile, ma non meno lusinghiero. Io ora la conosco come Aaya, la gentile, dolce Aaya." Con queste parole, apparve sul palco del re una giovane donna, vestita di un lungo vestito di foglie, coronata di una corona di fiori, dai lunghi capelli bianchi, e dal raggiante sorriso.

"Salute!" disse la giovane ridendo "siete della brava gente, voglio farvi un regalo! Wyn mi ha detto che questa notte dovrà partire per una terra lontana, e allora lo accompagnerò fino al Grande Mare, perchè è bello e non lo ho mai visto da vicino!" Il popolo fu allarmato, ma Wyn li rassicurò: "Si, devo andarmene, è il destino di ognuno di noi. Meglio incontrarlo in compagnia che soli e tristi. Perciò fate festa e non siate tristi! Domattina la dolce Aaya avrà un regalo per voi!"

La festa continuò fino alle luci dell'alba, con canti, danze, cibo e bevande. Anche il re e Aaya vi presero parte, ma al sorgere del Sole nessuno riuscì a trovarli. La gente si affrettò sulla cima della rupe, per vedere se potessero esseresi incamminati verso la costa. In verità, i due erano appena partiti: per la meraviglia di tutti, con un maestoso rombo due possenti fiumi giunsero da nord, intorno alla rupe, e proprio sotto di essa stavano re Wyn e Aaya, e quando l'acqua arrivò i due cavalcarono l'onda fino a che non sparirono nella nebbia mattuttina. Così nacquerò i fiumi che chiamiamo come i due amici, il nostro re e la Dama, che tanta bellezza danno alla nostra città.


[[Wyn]] [[Alaya]]
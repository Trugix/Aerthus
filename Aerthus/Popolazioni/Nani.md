Risvegliatisi con l'[[Apertura]].
Dapprima fatti di magma e ardenti, divennero sempre più freddi e solidi.
Inizialmente le loro vite erano più brevi e concitate, dalla durata simile a quella degli umani contemporanei, per via delle loro fiamme. Con il raffreddarsi, le loro vite si estesero sino ad alcuni secoli.


## I Nani contemporanei

da ''[[Speculum, sive Aencyclopedia, Populorum Thynarum]]" di [[Mgr. Aurach de Graechrag, doc. IR Acc.]]
*Tradotto e adattato nella Lingua Corrente*

La gente nanesca nei giorni moderni è frammentata in due grandi raggruppamenti, per chiarezza di esposizione definiamo *[[Nani Submontani]]* e *[[Nani Caelumvidenti]]. 

Il *Nanus Caelumvidentis* (abr. N.CaeV.) è famigliare alle popolazioni dell'Impero, poichè di questo gruppo fanno parte tutti i Nani che dimorano nelle città sopra la terra. Il N.CaeV. è discosto dalle sue origini ctonie, che per molti esponenti di N.CaeV. sono poco più che leggende e racconti degli avi, poichè da tempo vive e abita con il suo clan, tra le genti sue maggiori. Lo stesso accade per codeste, le quali spesso dimenticano che anche il N.CaeV. appartiene alle *Gentis Naricae*. Invero il N.CaeV. appare più conforme agli usi di qualsivoglia popolazione si ritrovi attorno, seppur con peculiarità e vestigia distinte: nel nostro grande Impero, la maggior parte dei N.CaeV. segue le tradizioni e i costumi di noi umani, sia nei costumi, che nella lingua. Per questa commistione, seppur visti con sospetto, i N.CaeV. del [[Thynar]], sono parte della società e spesso si dedicano a professioni per le quali sono geneticamente adepti, come quelle che coinvolgono pietre, rocce, e parti o derivazioni di esse. *Exemplum gratiae*, da un umile spaccapietre, fino a un ricco banchiere. *Aurum mineralis est*

Il *Nanus Submontanus* (abr. N.SubM.) è sicuramente più distitintivo e archetipale. Il N.SubM. è il nano dei racconti e delle leggende: barbato e corazzato, dotato di armi e dall'inventario curioso et esotico. Il N.SubM. abita i grandi *oppida* sotto i monti del Thynar, arche di eoni passati, quando i possenti e terribili antenati del N.SubM. dominavano il continente con ingegno arguto e pugno di ferro. Anche per questa sua storia, il N.SubM. è per natura più orgoglioso e superbo. Di rado si mostra troppo lontano dalle sue piazzeforti montane, che custodisce con ardita gelosia e segreto. I N.SubM. che si avventurano al di fuori delle loro dimore litiche, sono per lo più di classe media, mercanti e artigiani che sfruttano il commercio con le genti citeriori; o bassa, refusi e reietti cui non resta che l'onta di lasciare la fortezza. In ogni caso, tutti gli esponenti di N.SubM. tendono all'insularismo e al tradizionalismo, preservando i rudi costumi dei loro avi. Con questi, invero, mantengono la loro grande attitudine alla lavorazione dei metalli e alla crazione di marchignegni e macchine belliche. Il N.SubM. è anche un grande scavatore, che possiede una affinità con le pietre e la loro lavorazione. Questo condivide con il suo parente, N.CaeV. Non in comune è invece la rigida struttura della società, il cui ordine, secondo i sovrani dei N.SubM., dovrebbe garantire la continuazione della loro gente.

Il N.SubM. che lascia il proprio *oppidum* senza l'approvazione del governo e dei suoi funzionari, viene detto dai suoi simili *Nanus Aeruginosus* (abr. N.AeR.), per via della sua esposizione non sollecitata all'aria esterna. Questo è marchio di onta, è può portare il N.AeR. alla perdita del suo status. In alcune situazioni gravi, o se l'assenza è per lungo tempo, il nano in questione viene dichiarato bandito. È possibile trovare comunità di N.AeR. nelle città sorte nei pressi delle piazzeforti montane. Questi nani sono distinti da una particolare dicotomia tra innovazione e conservazione, sintomo di una malinconia per una cultura e una dimora di cui sono un refuso, ma al contempo un araldo. Famosa sono i N.AeR. di [[Miral]].